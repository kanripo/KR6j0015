#-*- mode: mandoku-view; -*-
#+DATE: 2015-08-30 20:23:46.896092
#+TITLE: 大日經略攝念誦隨行法
#+PROPERTY: CBETA_ID T18n0857
#+PROPERTY: ID KR6j0015
#+PROPERTY: SOURCE Taisho Tripitaka Vol. 18, No. 857
#+PROPERTY: VOL 18
#+PROPERTY: BASEEDITION T
#+PROPERTY: WITNESS T@JIA
#+PROPERTY: LASTPB <pb:KR6j0015_T_000-0176a>¶¶¶¶¶¶¶¶
#+PROPERTY: LASTPB <pb:KR6j0015_T_001-0176a> ¶¶¶¶¶¶¶
#+PROPERTY: JUAN 1
¶
¶
No. 857¶
大日經略攝念誦隨行法(亦名五支略念誦要行法¶
)¶
¶
開府儀同三司特進試鴻臚卿肅國公食邑三千戶賜紫贈司空諡大鑒正號大廣智大興善寺三藏沙門不空奉　詔譯¶

#+BEGIN_VERSE
「　稽首無礙智
　密教意生子¶
　依彼蘇多羅
　攝此隨行法¶
　真言行菩薩
　先住平等誓¶
　語密身密俱
　後作相應行
#+END_VERSE
」¶

三昧耶真言曰。¶

南麼三曼多勃馱南唵阿三謎底哩(二合)三¶
謎(三)三麼曳莎訶(二合引)(引)¶

#+BEGIN_VERSE
「　契謂齊輪合
　並建於二空¶
　五處頂肩心
　最後加咽位¶
　次以無動尊
　辟障及除垢¶
　而能淨眾事
　結護隨相應
#+END_VERSE
」¶

不動尊真言曰。¶

南麼三曼多伐折囉(二合)[赤*皮](引)(一)戰拏摩訶
<pb:KR6j0015_T_001-0176b>¶
(引)嚧灑拏(二)薩頗(二合)吒耶(三)吽怛羅(二合)¶
唅引𤚥引(半音呼四)(引)[牟*含](五)¶

#+BEGIN_VERSE
「　定空加地水
　風火竪於心¶
　慧劍亦如之
　出鞘能成辦¶
　次以如來鉤
　用請於本尊¶
　依本誓而來上切眾聖主聖主
　一切眾聖主下本誓而來
#+END_VERSE
」¶

如來鉤真言曰。¶

南麼三曼多勃馱南阿(引)薩娑怛囉(二合)¶
阿(引)鉢剌(二合)底喝多怛他揭儻(引)矩奢¶
(四)菩地遮哩耶(二合)波利布囉(上)迦(半音)¶
娑嚩(二合引)訶(引)¶

#+BEGIN_VERSE
「　止觀內相叉
　堅合智風竪¶
　纔屈於初分
　餘輪狀若環¶
　聖天悲願力
　隨請咸來降¶
　奉現三昧耶
　明契如前說¶
　既呈本誓已
　發喜而無謬¶
　次當隨力分
　供養表誠心¶
　閼伽香食燈
　下至一花水¶
　或但心運想
　殊勝最難量¶
　當以普通印
　密語共加之¶
　有表無表俱
　一切皆成就
#+END_VERSE
」¶

普通真言曰。¶

南麼三曼多勃馱南(一)薩嚩他欠(平聲)嗢¶
娜薩(二合)底薩頗(二合)囉係[牟*含]伽伽那¶
劍(平聲呼)莎訶(二合引)¶

#+BEGIN_VERSE
「　禪智互相叉
　齊輪頂上合¶
　運心普周遍
　所念皆現前¶
　既施供養已
　修常作持誦
<pb:KR6j0015_T_001-0176c>¶
　先擐金剛鎧
　結護事相應
#+END_VERSE
」¶

金剛甲冑真言。¶

南麼三曼多伐折囉(二合)[赤*皮]伐折囉(二合)迦¶
嚩者吽¶

#+BEGIN_VERSE
「　先作虛心合
　風輪糺持火¶
　大空依火本
　遍觸後居心¶
　次結方隅界
　如前不動尊¶
　左轉成辟除
　左旋及上下¶
　備觸身支分
　結護悉堅牢¶
　真語母陀羅
　如前已分別¶
　既為嚴備訖
　當示根本契¶
　還加五位處
　七轉或再三¶
　散印頂上開
　半加正身意¶
　或作相應坐
　隨力如教說
<pb:KR6j0015_T_001-0177a>¶
　正面住身前
　覩一圓明像¶
　清淨無假照
　猶如滿月輪¶
　中有本尊形
　妙色超三界¶
　絹縠嚴身服
　寶冠紺髮垂¶
　寂然三摩地
　輝焰過眾電¶
　猶如淨鏡內
　幽邃現真容¶
　喜怒顯形色
　操持與願尊¶
　正受相應身
　明了心無亂¶
　無法相淨體
　應願濟群生¶
　專注而念持
　懈極後方已¶
　限數既終畢
　復結普通印¶
　虔誠啟願等
　慇重辭聖尊¶
　左轉無動刀
　解前所結護¶
　還呈本尊契
　頂上散開之¶
　心送於聖天
　五輪投地禮¶
　然起隨眾善
　後會復如初¶
　一時與二三
　或四皆如此¶
　餘分旋繞塔
　浴像瀆讀方廣¶
　塗成曼荼羅
　布花讚佛德¶
　或復無雜念
　專住於等引¶
　以此淨三業
　悉地速現前¶
　聖力所加持
　行願相應故¶
　諸有樂修習
　隨師而受學¶
　持明傳本教
　無越三昧耶¶
　勤策無間斷
　離蓋及熏醉¶
　順行於學處
　悉地隨力成¶
　我依大日教
　略示瑜祇行¶
　修證殊勝福
　普潤諸有情
#+END_VERSE
」¶
大日瑜伽經一卷